<!DOCTYPE html>

<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>Клевань</title>
<meta name="keywords" content="Клевань" />
<meta name="description" content="" />
<link href="http://fonts.googleapis.com/css?family=Source+Sans+Pro:200,300,400,600,700,900" rel="stylesheet" />
<link href="default2.css" rel="stylesheet" type="text/css" media="all" />
<link href="fonts.css" rel="stylesheet" type="text/css" media="all" />


</head>
<body>
<div id="header-wrapper">
	<div id="header" class="container">
		<div id="logo">
			<h1><span class="fa fa-bolt"></span><a href="#">Клевань</a></h1>
		</div>
		<div id="menu">
			<ul>
				<li class="current_page_item"><a href="index.html" accesskey="1" title="">Головна</a></li>
				<li><a href="index2.html" accesskey="2" title="">Історія Клеваня</a></li>
				<li><a href="http://klevanska.gromada.org.ua" accesskey="3" title="">Офіційний сайт Клеваня</a></li>
				<li><a href="index3.html" accesskey="4" title="">Геолокація Клеваня</a></li>
				<li><a href="index4.html" accesskey="5" title="">Контакти</a></li>
			</ul>
		</div>
	</div>
</div>
<div id="header-featured">
	<div id="banner-wrapper">
		<div id="banner" class="container">
			<h2>Історія Клеваня</h2>
			<p><strong>Від заснування і до XX століття Поселення Клевань, як стверджують історики, існувало вже в ХІІ ст. під назвою Коливань. (Коливань — це назва ваг великого розміру, на яких зважували велику рогату худобу). Перша згадка про Клевань в і сторичних документах датується 1113 роком . Тоді це було місто, яке мало назву Коливань. Але сама місцевість була заселена ще давніх давен. На території Клевані виявлені залишки поселення доби бронзи (І тисячоліття до н.е.), в якому були виявлені кам`яні сокири, наконечники стріл, зернотерки та інші речі.Клевань розбудовувався на високому правому березі річки Стубли, по якій з 1793 року і певний час по тому, проходив польсько-російський кордон. У письмових джерелах Клевань вперше згаданий під 1458 роком як власність князя Михайла Чарторийського. Так само, як Олику прославили і розбудували Радзивілли, так і Клевань непорушно пов'язаний в історії із магнатами Чарторийськими. Самою природою підказане місце для замку — високі правобережні пагорби річки Стубли були дуже зручними для укріплення. На одному з прибережних мисів, який називають Городище, у 1475 році князьМихайло Чарторийський — брацлавський староста, побудував замок.[3] У 1495 за сприяння його сина Федора Чарторийського, луцького старости, було добудовано замок, оточено його міцними кам'яними стінами і глибоким ровом, який заповнювався водою Стубли. Тоді ж по кутам було зведено дві муровані вежі «пунтоне» — п'ятикутні в плані. Одна вежа захищала в'їзну браму, а інша — контролювала підступи до замку з боку річки. Обидві вежі відносно непогано збереглися, особливо східна. Товщина їхніх цегляних стін в деяких місцях сягала 3,8 м.[3] Третя башта, що не збереглася до наших днів, була дерев'яною. Закінчилася побудова замку в 1561 році. На дитинці було побудовано триверху дерев'яну церкву.[3] Для підведення води у рови, що оточували замок, на річці був збудований водяний млин та гребля із каналами для підведення води. По греблі біля млина проходив дерев'яний міст (ці споруди не збереглися донині — їх можна побачити на малюнку роботи Наполеона Орди — Вид на клеванський замок). Ці споруди мали оригінальні дерев'яні неглибокі «міні-басейни» із різними глибинами та із «міні-водоспадами», розташованими під накриттям мосту, і які призначалися для купання сімей із дітьми. Басейни підтримувалися у задовільному стані до першої половини 70-их років 20 століття і були улюбленим місцем відпочинку сімей із дітьми. Після проведення меліоративних робіт, спрямованих на осушення заплавних земель річки Стубла, та після відведення води на полив пальметного саду поблизу села Зоря у другій половині 70-х років, річка суттєво обміліла і ці унікальні споруди було повністю втрачено. Замок над річкою Стубла на старій поштівці З опису Клеванського замку від 1609 р. взнаємо, що головну оборонну функцію виконував західний кам'яний бастіон із влаштованим усередині уступом. Східна башта була меншою за висотою і використовувалася як арсенал. У бійницях замку було встановлено біля 30-ти гармат. Через глибокий рів був перекинутий стаціонарний чотириарковий міст на міцних пілонах, який початково був підйомним. Цікаво, що міст прикрашали фрески, залишки яких ще було видно на початку XX ст.[3] Протягом XVI–XVII ст. місто і замок неодноразово зазнавали нападів татар і козаків.[3] У 1617, 1619 роках замок тричі піддавався нападам татар і тричі його нападники зазнавали поразки. У 1640 році війська ординців, зруйнувавши місто Рівне, здійснили чергову спробу взяти клеванський замок штурмом. Бій тривав тиждень і з приходом військової підмоги ординці були розбиті. Серед місцевих жителів досі переказують легенду про підземний хід, який з'єднував клеванський замок із олицьким замком, і по якому захисники отримували допомогу та підкріплення. За цими ж легендами, пізніше підземний хід сполучив замок із Благовіщенським костелом. Підкріплювали цю легенду періодичні провали ґрунту поряд із базарною площею, які відбувалися до 70-х років 20-го століття. У 1648 році під час визвольної війни українського народу проти польських і українських магнатів, які у жорстокій формі нав'язували українському народу, передбачену Берестейською унією, єдину віру — католицьку, єдину мову — польську, які руйнували православні церкви і храми чи віддавали їх уніатам або передавали в оренду євреям, та здійснювали утиски українського населення, замок було оточено козацьким військом, яке після триденного бою оволоділо фортецею. Учасником цих подій був відомий український військовий та державний діяч, полковник Волинського (Звягельського) козацького полку Михайло Тиша.[4] Міська печатка (1777 р.) Ще в 1632 р. замок віддали єзуїтам, які влаштували тут свою колегію.[3] З метою відродження економіки у 1654 поселенню було надане Магдебурзьке право[3] (і знову — суперництво з Оликою!), що обумовило розквіт торгівлі і зростання польської та єврейської громад. Після вигнання єзуїтів у 1773 р., коли місцевість у результаті першого поділу Речі Посполитої відійшла до Австрійської імперії, а після другого поділу 1793 року — до Росії, замок тривалий час стояв пусткою, аж поки князь Костянтин Чарторийський, який вирішив створити у Клевані польську гімназію, не перебудував замок у 1816 р.[3] Східна стіна була розібрана, а на її місці з'явилися два флігелі, де і розмістилася гімназія. Після третього поділу Речі Посполитої російська влада закрила цей навчальний заклад у 1831 р.[3] У 1834 р. сюди з Луцька було переведено російську гімназію, та через 2 роки вона переходить до Рівного. Замок знову став пусткою та розвалювався без належного нагляду, і у 1877 р. Чарторийські продали свої тутешні маєтки російському царю Олександру ІІ.[3] У палаці магнатів, що був на території замку, розташувалося управління маєтками царської родини — волинських апанажів. У 1915 р. під час воєнних дій Першої світової війни палац було зруйновано, не вцілів ані дах, ані вікна. Після ремонту та часткової відбудови окремих приміщень у замку розмістили духовне училище. Чудотворний образ Матері Божої Клеванської На вулиці Міцкевича, неподалік від крутого плато, розташований Благовіщенський костел у стилі раннього бароко, який зараз чудово видно при під'їзді з автотраси Луцьк—Рівне. Засновник храму Юрій Єжи Чарторийський, отримавши освіту у віленських єзуїтів, перший із цього православного княжого роду перейшов в католицизм. Зміна віросповідання вимагала матеріального свідоцтва, чим і стало будівництво костелу в Клевані, спочатку дерев'яного, в 1590 році, а потім на тому ж місці — кам'яного. Закінчено будівництво було в 1610 р., та посвячено храм лише в 1637 р. Ще у першій третині XX ст. храм прикрашав чималих розмірів вівтарний чудотворний образ Матері Божої Клеванської пензля Карла Дольчі, майстра болонської школи XVII ст., який спочатку знаходився у замковій каплиці. Трохи південніше костелу стоїть двоярусна дзвіниця з невеликим декоративним ліхтариком на вершині шатра. Головна нава костелу Благовіщення З 1947 р. і до 1991 р. костел стояв пусткою із наглухо забитими вікнами та дверми. Попри це, та заборони батьків, клеванська дітвора, уяву якої підігрівали часті випадки знаходження скарбів в Клевані і його околицях, проникала до костелу в пошуках входу до легендарного підземного ходу. У 1991 р. розпочалась реставрація костелу і після того, як у ньому стало безпечно перебувати, розпочалося його відродження як культової споруди. Церква Різдва Христового У самому центрі, поблизу давнього городища та поряд із замком, збереглася ще одна пам'ятка культової архітектури — церква Різдва, заснована у 1777 р. і побудована за сприяння Адама Чарторийського, яка початково була уніатською (вул. Госпітальна). Це храм, збудований із цегли, із класицистичним фасадом, який оформлений глухим пілястровим портиком тосканського ордеру. У цілому, об'ємне планування церкви характерне для народної архітектури: хрестовий план, одноглаве завершення над середохрестям. Поруч — скромна непримітна дзвіниця на два яруси (1844). На початку XX століття Як і в усіх містах та містечках Волині, у Клевані проживала чимала єврейська громада. Настільки чимала, що у польському путівнику по Волині за 1929 р. Клевань так і називають — «жидівське містечко із кількістю єврейського населення в 1300 чоловік».[5] Також, у центрі міста та неподалік від центральної вулиці (нині — автотраси), була розташована синагога, — культова споруда, побудована із цегли, у стилі бароко, залишки якої зараз стоять пусткою. У результаті бурхливих подій Першої світової війни, Жовтневого більшовицького перевороту 1917 року в Росії, Українсько-Польської війни 1918–1919, Варшавського договору 1920 року,Польсько-радянської війни та Ризького мирного договору 1921 року Клевань увійшов до складу відродженої Польщі (Другої Речі Посполитої). Знову розпочалися політичні, економічні, духовні та соціальні утиски українського населення. Знову почала розгорятися боротьба за рівноправність, духовну і економічну свободу, за єдність поділених українських земель і українського народу, яка набрала широкого розмаху після 30-х років, причому, пліч-опліч боролися як члени ОУН так і КПЗУ, які разом переживали жахи польських тюрем та табору Береза Картузька. За активну боротьбу і приналежність до ОУН неодноразово арештовувались і засуджувались жителі Клеваня брати Олександр та Яків Бусел. Міжвоєнний період характеризується бурхливим економічним розвитком Клеваня, масово розвивалися торгівля і дрібне виробництво: хлібопекарство, молокопереробка, пошиття одягу. Потрібно зауважити, що особливий вклад в розвиток містечка внесла єврейська громада, яка становили більшість населення Клеваня. Клевань у роки Другої світової війни 17 вересня 1939 року згідно з пактом Молотова-Рібентропа, радянська армія перейшла східний кордон Польщі задля окупації обумовлених у пакті територій Польщі, і визволення територій Західної України та Західної Білорусі. 14 листопада 1939 року Клевань, як і решта окупованих територій, увійшли до складу Радянської України. «Визволителі» звільнили усіх ув'язнених із польських тюрем та таборів, але практично одразу ж розпочали переслідувати представників ОУН та української інтелігенції. Із приходом нової влади розпочалися репресії місцевого населення. Більшість населення починає вороже ставитися до окупаційної радянської влади. У публікаціях та листівках того часу зазначалось, що радянська окупація є ще гіршою від польської. Знову починає розгорятися боротьба за незалежність України. З 1 по 4 квітня 1941 року ОУНР проводить у Кракові ІІ-й Великий Збір ОУНР, одним із організаторів і учасників якого був клеванчанин Яків Бусел. У постановах Збору утверджувалися основи українського націоналізму — рівність усіх українців у своїх правах і обов'язках, соціальна підтримка малозабезпечених, сиріт, інвалідів та людей похилого віку, свобода сумління і релігійних культів, права селянства самостійно господарювати на своїй землі, засудження нав'язуваної безгосподарної радянськоїколгоспної системи, захист свободи і незалежності українського народу, його традицій, культури і віри, 24 червня 1941 року, практично одразу ж після початку Великої вітчизняної війни, до рубежу річки Стубли підійшли німецькі війська. Однак, у результаті контрударів 24-го червня в напрямку на Клевань, та 26-го червня в напрямку на Дубно, завданого силами 9-го механізованого корпусу 5-ої армії генерала Попова, вони були відкинуті. 25-го червня Клевань було піддано бомбардуванню.Основні удари було нанесено по залізничній станції, деревообробному заводу та південним околицям Клеваня-І. Місцеве населення, покинувши домівки, ховалося, хто де зміг. Більша частина подалася в ліси. Однак, цей успіх Червоної армії під Клеванем 24 червня був здобутий дорогою ціною. Зазнавши суттєвих втрат у боях, радянські війська залишили Клевань і відійшли на рубіж ріки Горинь (див. карту — Бойові дії на північно-західному, західному і південно-західному напрямках. 22 червня — 9 липня 1941). І тільки після відходу радянських військ і повторного бомбардування Клеваня, яке відбулося 2-го липня, 3 липня 1941 року, в Клевань увійшла німецька армія. На той час містечко було штаб-квартирою польської Самооборони, яка намагалась протистояти вермахту. Цікавою була об'ява, надрукована у місцевій польській газеті того часу із закликом до місцевого населення, що мало борони, винести їх до мосту через річку Стубла і розікласти зубцями догори, щоб німецькі танки покололи собі гусениці. Німці цього, безперечно, не простили — було по-звірячому вбито всіх польських самооборонців. Одразу ж наступного дня німці розпочали єврейські погроми. Більше 200 осіб єврейського населення зігнали в синагогу, оточили військами і підпалили. Солдати вермахту, значну частину яких складали румунські підрозділи, розбивали і грабували магазини та спустілі обійстя. Після їх відходу окремі мешканці містечка завершила грабунок розбитих і уже частково пограбованих єврейських магазинів. Клевань став «райцентром» новоутвореного «Району Клевань» (нім. Rayon Klewan), який увійшов до Рівненського ґебіту (нім. Kreisgebiet Rowno) Райхскомісаріату Україна.[6][7] У Клеванській районній управі, яка розмістилася у старому панському маєтку, було 11 секцій. Для наведення порядку і стримування мародерства у Клевані були сформовані польський та український відділи місцевої поліції, серед яких із першого ж дня розгорілася запекла ворожнеча, яка доходила до сутичок. Український відділ розмістився у приміщенні школи, розташованої фактично за межами містечка, де повноправно «хазяйнував» польський відділ поліції. Обидва підрозділи наввипередки арештовували та затримували українці — поляків, а ті — українців, і, звичайно ж, євреїв. Розстріли і погроми єврейського населення продовжувалися. Всього під час погромів загинуло від 400[8] до 700[9] осіб єврейської громади. У пам'ять про більше, ніж 200 осіб, спалених у синагозі, на її залишках встановлено меморіальну дошку.[2]Розстріли єврейського населення тривали до травня 1942 року. 15 травня 1942 року підрозділи СД із Рівного за участі жандармерії і місцевої поліції завершили винищення єврейської громади, розстрілявши біля 1 500 осіб. Після цієї події найбільшими громадами у Клевані стали українська і польська.[8] З перших днів німецької окупації місцеве населення у повному обсязі відчуло на собі «новий порядок». Репресії та розстріли застосовувалися не тільки до єврейської частини населення, а і до членів української та польської громад. Клевань став центром розгортання національно-визвольної боротьби ОУН-УПА. Українська громада надавала всеохоплюючу підтримку повстанському руху. Практично всі вцілілі на той час чоловіки і юнаки навколишніх населених пунктів були бійцями УПА, як наприклад, жителі Оржівських хуторів, Білівських хуторів, хутора Кобилище та ін. До 1942 року всі клеванські поліцаї українського походження перейшли «в ліси» на сторону УПА, яка у взаємодії із осередками самооборони встановили свою владу практично по усьому рівненському Поліссі. Восени 1942 р. бійцями УПА поблизу селища Клевань тричі було здійснено підрив телефонного кабелю, що зв'язував ставку Гітлера у Вінниці з Берліном. Найвідомішими повстанцями були брати Олександр таЯків Бусел, Геннадій Янкевич. У квітні 1943 р. в Клевань була переведена команда (за чисельністю солдат команда еквівалентна роті) 202-го польського шуцманшафтбатальйону, який було сформованого німцями виключно з поляків. Команда повинна була захищати окупаційну владу у Клевані та охороняти дороги у регіоні, захищаючи їх від вояків УПА та від українських поліцаїв, які на той час почали масово переходити на сторону УПА, а також від партизан спецзагону полковника НКВС Медведєва, що служив до війни в системі сталінського ГУЛАГу, база якого була розташована в цуманських лісах недалеко від Олики. Цей батальйон застосовувався німцями у 1942–1944 р.р. для каральних операцій проти мирного населення Білорусі і України (пацифікації) та в акціях проти УПА.[10]. Батальйон налічував 13 офіцерів, 20 молодших офіцерів і 550 солдат. Бійці цього батальйону відрізнялися від решти польських колабораціоністських формувань вишколом і тим, що носили німецьку форму. Його команди діяли уБерезному, Костополі, Деражному та інших населених пунктах Рівненщини. Окрім команди 202-го батальйону, німцями у Клевані були сформовані із поляків місцевий відділ поліції (нім. Eizeldienst) та місцева польська самооборона. Полум'я Волинської трагедії 1943 року не обійшло і Клевань, хоча значних масових погромів з обох сторін, як це відбувалося на Поліссі, не відбулося. Вражені жорстокістю розправ над цивільним польським населенням, польські патрулі, всупереч німецькій адміністрації, окрім каральних операцій, розпочали самочинні напади на українські поселення. Їм протидіяли осередки самооборони, створені практично у всіх селах. Допомогу самооборонцям намагалися надати підрозділи УПА. Особливо «відзначилася» команда 202-го батальйону. Відповідь з боку УПА на такі дії 202-го батальйону не забарилася. У серпні 1943 р. бійці УПА атакували Клеванський гарнізон. На допомогу команді 202-го польського шуцманшафтбатальйону, місцевій польській поліції та польським самооборонцям прийшов угорський відділ військ вермахту, що не дало можливості воякам УПА знищити гарнізон і захопити Клевань. У цей же час навпроти села Дерев'яне бійцями УПА було вщент розбито німецьку колону, що відступала на Луцьк. Вцілілі солдати команди 202-го польського шуцманшафтбатальйону та вермахту відійшли в село і закріпилися в клунях і хлівах сільських жителів. Розрахунок на те, що бійці УПА не вестимуть вогонь по майну жителів українського села і не будуть штурмувати їх у селі, врятував вцілілих від знищення. Бійці УПА «викурили» тільки одну кулеметну точку (згоріла тільки одна клуня) і відійшли. Можливо, через це жителі села не зазнали суттєвих репресій із боку поляків і німців аж до самого завершення окупації. У листопаді 1943 майже половина від вцілілого 202-го батальйону дезертирувала, і в січні 1944-го, безпосередньо перед звільненням Клеваня, його рештки було переведено з Волині до Львова, а в серпні 1944-го батальйон припинив існувати. Польська громада в Клевані залишилася під охороною самооборонців аж до приходу Червоної Армії у лютому 1944 р. Клевань був визволений Червоною армією від гітлерівських загарбників у ході проведення Рівненсько-Луцької операції, яку було розпочато 27-го січня 1944-го року. Глибокими рейдами кавалерії 31-го січня було захоплено Клевань-ІІ, а 1-го лютого — і Клевань-І. У визволенні Клеваня від гітлерівських загарбників брали участь добровольці Тувинського ескадрону під командуванням капітана Тюлюша Кечил-Оола, який входив до складу 8-ої гвардійської кавалерійської дивізії генерал-майора Д. Н. Павлова.[2] Поляки жили в Клевані ще до 1947 року, коли їх звідси виселила радянська влада. Ще до початку цієї операції мешканка польської громади разом із польськими біженцями вивезла з собою Чудотворний Образ Матері Божої Клеванської до Польщі. На фоні загальної жорстокості трагічних подій воєнних років все ж залишались люди, що намагалися дотримуватися Божих заповідей. Випадки рятування ближніх (євреїв, біженців, оточенців, військополонених) як польськими, так і українськими родинами та взаємної допомоги були достатньо частими, через що «нічні месники» ввели в практику вимагати від усіх незнайомих, кого заставали в домі, доказів чи то католицької, чи то православної віри як індикатор поділу на «наш» — «чужий» у залежності від того, хто «завітав» до цього дому. Після війни Пам'ятник радянським воїнам-визволителям Клеваня від німецької окупації Після відновлення радянської влади почалась відбудова зруйнованого війною господарства. Під час виконання будівельних робіт було зафіксовано чотири випадки знаходження скарбів, які залишила по собі єврейська і польська громада. Скільки було незафіксованих випадків, і скільки вивезли колишні «охоронці» окупаційної влади — можна тільки здогадуватися за легендами, переказами і анекдотичними оповідками про «щасливчиків», які на радощах й забули, куди переховали віднайдений скарб. Необхідно відзначити, що усі ці скарби — це матеріалізовані піт, сльози і кров місцевого населення клеванщини. У результаті повоєнних територіально-адміністративних реформ Клевань став районним центром новоутвореного Клеванського району, який у другій половині 60-тих років було переміщено до Рівного. Біля залізничного вокзалу у Клевані-ІІ в пам'ять про бійців Червоної Армії — визволителів Клеваня від німецьких окупантів, споруджено пам'ятник солдатам Червоної Армії, який в 2014-му році було реставровано. Зовсім поряд було споруджено меморіал у пам'ять про загиблих клеванчан, які воювали на боці Червоної Армії чи її підтримували. Бійці УПА за підтримки місцевого населення продовжували боротьбу проти нової окупаційної влади. Бої спецпідрозділів НКВС із вцілілими вояками УПА тривали до 60-х років. Згадувати про бійців УПА було заборонено. І тільки біля розкиданих поряд із хутором Кобилище «могил» вояків УПА, яких не хоронили, а просто присипали землею, до середини 80-тих років щороку на 14 жовтня, на Покрову, з'являлися скромні польові квіти, поки не пішла в кращий світ людина, яка про них пам'ятала. Після здобуття Україною незалежності, місцеві мешканці в пам'ять про учасників національно-визвольного руху ОУН і УПА, які самовіддано боролися з німецькими і радянськими окупантами, насипали курган біля центральної площі Клеваня-І, на якому встановлено меморіальну плиту, а над курганом майорить синьо-жовтий стяг. Поряд споруджено скромну капличку Покрови Пресвятої Богородиці.</strong> </p>
		</div>
	</div>
</div>

<div id="copyright" class="container">
	<p>Всі права захищені &copy;</p>
</div>
</body>
</html>